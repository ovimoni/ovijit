<!DOCTYPE html>
<html>
<title> First Website </title>
<table head>
<h1>
সুদিন আর ফিরল না মোশারফের
</h1>
</table head>
<h2>
<img src="file:///C:/Users/Ovijit/Documents/WEB_DEVLOPMENT/html/prothomalo_import_media_2019_06_03_55fce5a0110cecc585e33b17aa1659c6-5cf52bb630eb1.webp" alt="bongo bazar fire" weidth="500" height="500">
 </h2>
<td>
<h2> মোশারফ হোসেনের বয়স যখন তিন বছর, তখন মারা যান বাবা। চার বোন ও এক ভাইকে নিয়ে মা যেন অথই সাগরে পড়লেন। সেই থেকে চরম দারিদ্র্যই যেন তাঁদের নিত্যসঙ্গী। দুমুঠো ভাতের জন্য মানুষের কাছে হাতও পাততে হয়েছে। অর্থকষ্টে দিতে পারেননি এসএসসি পরীক্ষা। দুই দশক আগে জীবিকার প্রয়োজনে এক মামার হাত ধরে কুমিল্লা থেকে ঢাকায় আসেন তিনি। বঙ্গবাজারের একটি কাপড়ের দোকানে কাজ নেন। বেতন মাত্র ১ হাজার ৮০০ টাকা।</td>
</h2>
<br>
<td>
<h2><দুই দশক ধরে দোকানকর্মীর কাজ করা মোশারফ হোসেনের বয়স এখন ৩৭ বছর। মাত্র ৮ মাস আগে একটি দোকান ভাড়া নিয়ে তিনি বঙ্গবাজারে ব্যবসা শুরু করেন। বেচাবিক্রিও ভালো ছিল। ঈদ কেন্দ্র করে স্বজন ও বন্ধুদের কাছ থেকে ধার করে প্রায় ২০ লাখ টাকার মালামাল তোলেন তিনি। ভেবেছিলেন, এবার হয়তো কষ্টের দিন শেষে সুদিন ফিরবে। কিন্তু হঠাৎ আগুনে দোকানের সব মালপত্র পুড়ে ছাই হয়ে গেছে।

    আজ শনিবার দুপুরে আগুনে পুড়ে যাওয়া বঙ্গবাজারের ধ্বংসস্তূপে নিজের দোকানটি যেদিকে ছিল, সেদিকে একপলক দৃষ্টিতে তাকিয়ে ছিলেন মোশারফ হোসেন। কাছে গিয়ে জিজ্ঞাসা করতেই কান্না জুড়ে দেন তিনি।
    
    
    মোশারফ হোসেন বলেন, ‘ভাই, এত কষ্ট করেছি জীবনে, কল্পনা করতে পারবেন না। তবু থেমে যাইনি কখনো। দুই দশকের চেষ্টায় নিজের ব্যবসা দাঁড় করিয়েছি। খুব হিসাব করে করে ব্যবসাটা বড় করছিলাম। একটি টাকাও এদিক-সেদিক খরচ করতাম না। খরচ বাঁচাতে মা, স্ত্রী ও তিন সন্তানকেও ঢাকায় নিয়ে আসিনি। আমি থাকি নাজিরাবাজারে একটি মেসে। ভেবেছিলাম, এবার হয়তো সুদিন ফিরবে। কিন্তু সুদিন আর ফিরল না। উল্টো এখন এমন বিপদে পড়েছি, সামনে শুধু অন্ধকার দেখছি। ধার পরিশোধ করব কীভাবে, সেই চিন্তায় এখন ঘুমও আসছে না।’ </td>
</h2>
<br>


</html>